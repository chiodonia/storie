I giorni passavano veloci, e Due Fucili riprendeva le forze in fretta. Il giorno dopo era già in piedi, due giorni dopo tornava ad esercitarsi a
sparare anche con la sinistra, ed il terzo giorno fece una lunga cavalcata assieme a Nuvola Bianca. Anche da quando aveva smesso di necessitare cure, 
aveva ancora molto piacere nella compagnia di Piccola Luna. Ella si stupiva di come quel bianco parlasse tanto bene la sua lingua e conoscesse 
tanto accuratamente gli usi ed i costumi del suo popolo. Egli cacciava con i guerrieri della tribù, ed il suo aiuto dovuto alla sua mira infallibile 
tanto al fucile quanto alla pistola era apprezzato da tutti, che continuamente gli chiedevano di poter provare le due colt lucenti.
Egli gareggiava con i giovani tanto quanto si intratteneva al fuoco con gli anziani, raccontava storie ai bambini e passava molto tempo da solo. 
Era un tipo solitario, lo era sempre stato, ma da quando era in quel villaggio apprezzava sempre più avere al fianco la bella Piccola Luna. Era 
una ragazza sveglia ed attenta, forte e gaia, rideva con piacere ed obbediva agli ordini del padre. Aveva vent'anni, o forse poco più. 
L'ultima volta che l'aveva incontrata Due Fucili, ella aveva dodici anni, e lei si ricordava delle storie che lui le raccontava sulle grandi città 
dove vivono gli uomini bianchi. Una volta, mentre Due Fucili l'aiutava a prendere dell'acqua al fiume, si sdraiarono vicini per immergere gli otri, 
e lui le sfiorò le labbra. Lei sorrise dolcemente, poi raccolse le borse grondanti e corse via ridendo. Nuvola Bianca si era naturalmente accorto 
dell'interesse che suo fratello mostrava per sua figlia Piccola Luna, e un giorno lo prese da parte e gliene parlò. Gli rese conto della sua gioia 
nel vedere che suo fratello mostrasse tanto affetto per sua figlia, e gli disse chiaramente che lui sarebbe stato del tutto favorevole ad una loro 
unione in nozze. Era usanza per i mariti indiani "riscattare" la promessa sposa con un regalo per il padre da questi stabilito, di solito un prezzo 
in cavalli, ma Nuvola Bianca concesse a suo fratello di non dover pagare, dato il legame che li univa. In primis, Due Fucili ringraziò molto Nuvola 
Bianca, ma cercò di spiegargli le differenze che i bianchi avevano quando si trattava di donne, gli parlò dell'amore e chiese del tempo per pensarci su. 

