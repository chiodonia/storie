Lascia che parli il silenzio Se potessi tornare indietro nel tempo ritornerei a quell'istante in cui ho sentito riscaldare per la prima volta il mio cuore dalla tua essenza, quando ancora non sapevo se i nostri cammini si sarebbero incrociati. Ed ora eccomi qui a pensare a questi ultimi tempi. Stupore, illusione, amarezza. Tutto riflette la confusione che c'è in me. Io ti amato. Ti ho amato senza sapere come, quando e dove, combattendo qualsiasi forma di paura. Ti ho amato non permettendo sosta alla mia anima in
affanno, perchè sempre alla ricerca della tua. Che poi ha trovato e ha cercato di portare lontano dai toni duri e roventi. Ma ha fallito. Ho cercato di scuoterti dal torpore quotidiano, di inventare nuovi giochi per allearmi con te. E quando ho capito che ogni mio gesto sarebbe stato inutile, ho compreso anche quanto fossimo diversi. Quante volte avrei voluto, stringendo le tue mani, avvolgermi di un caldo amore e non dovermi confrontare con i tuoi 
contorti ragionamenti, con il tuo sguardo di violenza e tenerezza. Quante volte avrei voluto, avido di parole, sentire la tua voce, mentre tu preferivi che per noi parlasse il silenzio. Renditi conto, e se puoi, perdonami per quel mio bisogno infantile di sentirmi dire continuamente "ti amo"."Certi amori non possono finire, perchè più grandi degli stessi eventi", mi dicevo. Ora non cerco ciò, non cerco più nulla in questa voragine che è l'assenza. D'altronde tu non potresti darmelo. Ora vorrei guardare nei tuoi occhi, scrutare fino in fondo all'animo tuo, e 
chiederti cosa tu voglia veramente, dalla vita, dalla gente, da te stessa.Presto un nuovo sole nascerà all'orizzonte, e sarà l'inizio di un nuovo giorno. Presto un nuovo sole nascerà all'orizzonte, e sarà l'inizio di un nuovo tuo e di un nuovo mio amore.
