C'era un lunghissimo brusio lui lo ascoltava come se fosse da un'altra parte, ma quando si concentrava con la mente, con gli occhi, e con
l'anima su quel rumore, ne rimaneva attonito, impaurito. Non sapeva perché provasse ciò, o meglio così voleva far credere agli altri. Lui cercava 
in quel rumore una voce, o meglio più voci: quella di lei e quella che avrebbe forse dovuto uccidere lei per lui. Le bramava disperatamente, 
ma aveva paura di trovarle. Trovare lei sarebbe stato un'ennesima sofferenza che lui stesso sapeva bene di non meritare, ma la voglia di un 
qualcosa cui nemmeno lui sapeva dare il nome era troppo forte. Semmai l'avesse trovata, lui l'avrebbe immaginata per quello che lei non era, per 
quello che lei non era mai stata: ma lui era stato capace di cancellare tutte le cose brutte che loro avevano fatto. E per lui erano rimasti 
solo i sogni che loro, o forse meglio sarebbe lui solo, avevano fatto: di vivere quella vita idilliaca che lui aveva sempre sognato per lei e per 
lui. Quella vita che non avevano mai avuto, e che, per quanto gli riuscisse difficile ad ammettere a se stesso, solo lui aveva bramato a 
discapito della sua dignità di essere uomo. Si era annientato, si era distrutto, era diventato uno psicopatico dell'amore più folle che non 
esisteva, se non nei suoi meandri più scuri e vivi della sua annebbiata mente. 
Non ragionava più, si trasformava in una belva, che mostrava la sua rabbia con ruggiti ed unghie affilate, ma che in cuor suo versava le più amare e disperate lacrime.
Ma non voleva nemmeno ascoltare la voce di chi avrebbe dovuto ucciderla. Lui sentiva di non poter vivere senza di lei, di non essere più lui 
se lei fosse andata via per sempre. E non riusciva a capire che quella era forse la più saggia e giusta decisione da prendere. Ma nella sua 
mente piombavano ricordi che d'impatto non gli permettevano di guardare da nessun'altra parte, se non lì: da lei. 
Nel brusio della folla cercava anche il suo volto: dio fa che non lo trovi mai, perché solo allora avrebbe deciso di fare quello che per lui 
sarebbe stato la sua più grande rovina.
Ma quel giorno venne: lui la vide, la fissò nella folla. Attorno non c'era nulla: solo lei con il suo corpo ed il suo volto. Tornò a casa di 
corsa. Poi subito uscì. Andò di nuovo in quel luogo maledetto, dove lei sorrideva allegramente ed era così spensierata tanto da sembrare che 
non tenesse in minima considerazione la tragedia che lui stava vivendo. Ma il suo folle piacere continuava crescere e la sua rabbia si caricava 
sempre di più: sparò colpendola in petto. Tutto attorno si gelò, quel maledetto brusio era cessato. Solo allora lui ricominciò a ridere dopo 
tanto tempo il suo volto era tornato ad essere quello sereno di una volta, quello che noi tutti conoscevamo ed amavamo.

