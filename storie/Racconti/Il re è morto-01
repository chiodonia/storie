Lascio' che la moneta lanciata sulla scrivania compisse tutti i suoi moti cilindrici - com'è il moto di una moneta?- e che le petulanti esortazioni
della madre a metter ordine nella camera non turbassero la sua concentrazione. Ignorò il telefono che suonò a lungo perché lo ignorarono in molti, e rispondere al telefono è servile, lo diceva il generale francese e lo 
pensava lui ogni volta.
La sua partita a scacchi col computer era giunta soltanto alla sesta mossa, ma giocava ormai da un bel pezzo; lui aveva fatto le scelte più 
scontate, il computer si era scervellato -se i computer hanno un cervelloper rispondere nelle sei maniere più ovvie, ma per fare tutto questo aveva 
impiegato trentasei minuti e qualcosa.
La grandezza dell'uomo consiste nella consapevolezza della propria inferiorità rispetto all'universo, che può ucciderlo senza sforzi ma che 
non si accorgerà mai di essere più forte -infinitamente più fortedell'uomo che sconfigge.
Ricordava limpido un pensiero di Pascal, credeva di poterlo ricostruire anche in francese, e quella gli era sembrata una traduzio-ne corretta e senz'altro fine.
Minimamente sfiorato dal dubbio che stesse esagerando, capì di rappresentare, in quel momento, in quella partita, l'umanità.
L'umanità aveva bisogno della sua concentrazione, e la madre che con la scusa di rifargli il letto aveva poc'anzi tentato di distoglierlo dal 
Compito, era un'inviata dell'Avversario, senza dubbio.
Il computer era come il demone meridiano, quello che fiacca le membra per colpire la mente, come un colpo di sonno sull'autos-trada, improvviso e 
beffardo.
Aveva deciso di sfidare la macchina concedendole un vantaggio mostruoso: nessun limite di tempo per muovere.
Teoricamente il computer avrebbe potuto impiegare anche una settimana per avanzare uno stupido pedone nella direzione più scon-tata.
Certo, lo sbeffeggiava lui, vuoi mettere il valore potenziale-esponenziale-matematico-teorico di un pedone che passa dalla 
casella b7 alla casella b6 con il valore logico-sistemico, misero davvero, che può assumere una mossa identica sì, ma fatta dopo che non il pedone in 
b7 ma il cavallo in b 5 è indietreggiato? Capiva che il computer poggiava il suo presunto vantaggio sul fatto che 
gli era sconosciuta la fatica, la deconcentrazione, la moneta che tintinna danzando come un'ossessa sulla superficie purtroppo non marina della scrivania.
