Il capo capì perfettamente, ed acconsentì di buon grado. Un giorno, mentre Due Fucili stava sellando il suo cavallo per una passeggiata fuori
del campo, arrivarono nel mezzo dell'accampamento due giovani guerrieri gridando di una mandria di cavalli non molto lontano. Era molto raro, 
mandrie di cavalli allo stato brado davvero non se ne vedevano più, da quelle parti. In un attimo uno stuolo di guerrieri si lanciò verso il 
recinto dei cavalli. Due Fucili Lanciò la sella in terra, prendendone solo il lazo, e saltò in groppa al cavallo montando a pelo, senza finimenti, 
guidandolo con le ginocchia come gli altri Sioux. Disse ad uno dei cacciatori di mostrargli dove fosse la mandria, e partì per primo assieme 
al giovane ragazzo. Raggiunsero in un attimo il branco. Era davvero un bel gruppo. I cavalli si snodavano in una forma lunga ed affusolata, e, 
sentiti arrivare gli intrusi, avevano preso a correre. Erano delle bestie stupende, ma più di tutte una. In testa, lo stallone capo-branco era uno 
stupendo mustang nero, possente, maestoso. Soltanto ad un cavallo poteva essere secondo, e quel cavallo era quello che montava Due Fucili. Era il 
momento di vedere chi era il migliore. Il bianco lanciò un grido, e poi lanciò il cavallo atterrito in una corsa pazza attraverso il branco. 
Superava tutti i cavalli, non si curava di quelli. Lui aveva in mente solo lo stallone nero. Questo aveva radunato attorno a se le sue giumente, e le 
guidava in una galoppata disperata. Era una corsa sulle ali del vento! Due fucili si sentiva l'aria fresca in faccia, fendeva il vento e volava 
attraverso la mandria. Esistevano ormai solo lui, sul suo superbo cavallo, e il mustang Nero, tutto il resto erano ombre che sfrecciavano ai suoi 
lati. Alla fine, superando il branco, galoppando più veloce d'ogni altro animale, raggiunse la testa. Lo stallone aveva lasciato le sue giumente, 
ed aveva preso a scappare sentendo la pressione del cacciatore su di se. La corsa era una gara senza fine, i cavalli erano ormai quasi affiancati. 
Il Mustang di tanto in tanto scartava, voltava, ma la risposta di Due Fucili era pronta, non lo mollava, era su di lui costante come la sua 
ombra. Ad un certo punto srotolò dalla corda il cappio, e lo allargò Poi lo fece roteare ampio su di se, finché non lo ebbe in tensione ed in circolo. 

