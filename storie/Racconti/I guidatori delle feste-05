Un sorriso dolce si andò a posare sulle labbra del vecchio. Ricordò tempi passati, ricordò quando la gente era felice di vederlo, le urla di gioia
dei bambini, gli occhi pieni di curiosità. Era vero: il suo costume aveva quella magia, ma solo se colui che lo indossava ci credeva fino in fondo. 
Uno scettico non se ne sarebbe fatto un bel niente. Si riscosse dai suoi pensieri nostalgici e tornò alla realtà: nonostante fosse chiusa, dalla 
finestra sentì uno stormo di sirene della polizia urlare impazzite. Buttò un paio di sguardi alla sala: moquette scolorita e consumata da mille 
passi. Polvere dappertutto. Piatti sporchi sotto il tavolino davanti al divano. Decise: "E sia!" Si alzò di scatto nonostante la sua invidiabile 
età e cominciò a spogliarsi.

Non era un gran bel spettacolo lo ammise senza reticenza. Ma tant'è cosa non si fa per un amico piuttosto che avrebbe fatto nel frattempo ? E' 
uno sporco lavoro ma qualcuno lo deve pur fare così, ridotto in calzamaglia, provò a fare la domanda più ovvia: "Non è che ne avresti uno 
dei tuoi di riserva...eh?" Si sentì rispondere quello che non avrebbe voluto sentirsi dire: "Ma certo! Guarda là nell'armadio: ce ne deve essere 
uno che ti dovrebbe anche andare bene lo avevo fatto fare da un certo Giorgio Giorgio beh, ora mi sfugge il cognome" "Armani!", fece Babbo 
Natale dandosi un tono. "Esatto! Ma come diavolo fai a saperlo?! Erano i tempi in cui mi girava la grana, qualche spiccio in più e il mio agente mi 
consigliò questo stilista per un abito veramente all'altezza del mio rango eh sì allora sì che stavo bene niente palestra vita, belle 
ehm donne. Insomma provatelo e vedi di fare presto".
La notte accolse due strane figure uscite come due disperati dopo un colpo nei magazzini vestiario di qualche Studios Cinematografico.
Santa rimase un attimo sbigottito, vedendosi riflesso per un istante nelle grandi vetrine di un supermercato. "Giuro che è l'ultimo Natale che passo 
così..lunedì chiamo il mio agente, svincolo il fondo di prepensionamento e la faccio finita", pensò questo, mentre BATMAN-NATALE, inforcando la sua 
mitica HD, sgasava come un bandito verso l'incrocio, girando all'angolo. "Ci vediamo al porto alle 6", riecheggiava ancora nelle sue orecchie.

