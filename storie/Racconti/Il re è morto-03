Saggezza araba, sapienza d'oriente -oriente padre di popoli.
Cosa c'è di più affascinante della mente di un orientale? si chiedeva ogni volta che pensava all'etimologia e forse all'origine del gioco a cui giocava.
E la Sulammita, la bella del Cantico, non era forse una figlia dell'oriente?
Bella, Sulammita, bella come la luna, temibile come eserciti schierati in battaglia.
Donna, esercito, pezzi da muovere, tende da levare, battaglie da combattere.
Bella, Sulammita, bella come Tisbe, praelata puellis quas Oriens habuit, citò con la sua buona memoria liceale, praelata puellis, la più bella tra le fanciulle.
E così, confondendo nella mente la bella del Cantico e la dolce giovane di Babilonia, l'attrice francese e la donna da muovere con discrezione nella 
prima fase della partita, attendeva che il mostro ingoiasse cifre per rispondere alle mosse che invece lui faceva con assoluta naturalezza e 
velocità.
Mai l'universo si accorgerà di essere più forte -infinitamente più fortedell'uomo che sconfigge.
Lo ripeté anche quando, alla sedicesima mossa, il computer gli diede scacco matto.
       
