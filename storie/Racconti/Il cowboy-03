Piroettando su se stesso, lo colpì al volto con la canna del fucile, e, sempre girando, lo ricaricò facendolo ancora volteggiare in aria. Poi lo
spianò col braccio teso quasi in faccia all'indiano che era rimasto in piedi nonostante il colpo subito, e fece fuoco. Il volto del guerriero 
esplose orribilmente, e il corpo cedette di schianto sotto di lui, proiettandolo in avanti sotto la spinta della corsa come se da dietro 
qualcuno l'avesse spintonato. Finita la battaglia, il cowboy si sentì improvvisamente cedere le gambe sotto di se, e cadde gattoni, 
appoggiandosi a terra con la mano destra. La perdita di sangue era stata molto grande, e lo aveva enormemente debilitato. Ma doveva estrarre la 
freccia. Il cavallo si era avvicinato a lui. Egli si sedette in terra, e dovette farsi coraggio. Afferrò saldamente la freccia, la ferita gli 
doleva enormemente. Strinse i denti, e tirò con tutta la sua forza. Il dolore fu incredibile, il muscolo della spalla sembrò doverglisi staccare 
dal corpo. La parte larga della freccia riscavò dolorosamente nella parete interna della ferita, provocandogli un ondata incredibile di sofferenza. 
Ebbe solo la forza di scaraventare lontano la freccia, poi cadde svenuto. Il suo cavallo si chinò su di lui, e lo prese a leccare affettuosamente.
Al suo risveglio si sentì molto disorientato. Si trovava in un posto buio, ma caldo, con una forte puzza di stantio, sudore e fumo. Non aveva più la 
camicia addosso, e a torso nudo stava in un piacevole tepore sotto una coperta di folta pelliccia di bisonte. A mano a mano che i suoi occhi si 
abituarono all'oscurità, si guardò in torno. Riconobbe di trovarsi in un tepee indiano. Sulla brace al centro della tenda alcune foglie aromatiche 
bagnate inondavano l'ambiente di un fumo dall'odore acre. La spalla non gli doleva, ma provava una sensazione come di fastidio, di insensibilità. 
Su di essa era stato applicato un impacco di muschio con degli unguenti maleodoranti, ma aveva avuto un effetto positivo. Non si sentiva neppure 
troppo debole, e fece per alzarsi sui gomiti. In quel momento l'entrata del tepee s'aperse ed entrò una figura che, appena lo vide alzarsi, lo 
spinse giù a ricoricarsi. Sul suo petto si appoggiarono due mani calde, lunghe ed affusolate. Guardò in viso la persona, e vide un bellissimo 
volto femminile. Era una ragazza indiana, giovane e bellissima, dai lineamenti esotici e misteriosi e la pelle sontuosamente ambrata dai 
riflessi ramati. Una di quelle due mani sollevò il muschio dalla spalla e controllò la ferita. Poi, ripose con cura quella fasciatura naturale, e 
prese una ciotola da dietro la testa dell'uomo. Con una mano dietro la nuca lo aiutò delicatamente a sollevare la testa, e gli portò alle labbra 
la ciotola. Era acqua fresca. Ne bevve molta, poi lei gli scostò la ciotola dalle labbra e riappoggiò con delicatezza la testa in terra. Sentì un fruscio. 

