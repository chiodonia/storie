Allora lo scagliò: la testa dello stallone si infilò precisa nel cappio, ed allo strattone il cavallo si impennò bruscamente. Avvicinatosi,
l'esperto cavaliere approfittò del momento in cui ritornava con le zampe anteriori in terra per saltare dal suo cavallo in groppa al nero. Questo 
prese a combattere una lotta selvaggia. Sgroppò, scalciò, cercò in ogni guisa di scollarsi di groppa l'indesiderato ospite, ma a nulla valsero le 
sue bizze: come se fosse incollato, Due Fucili rimase sull'animale. Poi, dopo l'ennesima sgroppata, lo atterrì con un urlo di guerra, e lo spronò 
quasi a sangue. L'animale si mise a correre come forse non aveva mai fatto, fino a perderne la vista all'orizzonte. Dopo alcune ore furono di 
ritorno, al trotto leggero. Gli altri cacciatori della tribù erano arrivati, ed avevano catturato il resto del branco. Quando lo videro 
arrivare, gli corsero tutti intorno. Il ragazzino aveva raccontato a tutti quello che Due Fucili aveva fatto, e ormai era già leggenda, aveva domato 
lo spirito dello Stallone, il capo di uno dei più bei branchi che avessero attraversato quelle praterie. Al ritorno al villaggio, Due Fucili 
cavalcava in piedi sui due cavalli, un piede sulla groppa dello stallone domato e uno su quella del suo magnifico mustang che aveva saputo tener 
fronte all'altro magnifico esemplare. Arrivato davanti alla tenda di Nuvola Bianca, venne accolto festosamente da questi. Uscì dalla tenda 
timidamenteanche Piccola Luna, che rimase in piedi dietro alla mole del padre. Due Fucili saltò giù da cavallo, davanti a Nuvola Bianca. Era un 
bel gigante anche lui, e la sua mole gareggiava con quella del capo. Il cavaliere bianco prese le redini che aveva messo allo stallone, e con un 
gesto solenne le porse al capo. Questo volle significare molto, e la tribù intera acclamò il gesto con urla, grida e spari in aria. Nuvola Bianca si 
scostò, e guardò Piccola Luna. Ella lo guardò a sua volta, poi guardò negli occhi Due Fucili. Si avvicinò a lui, e gli prese le mani nelle sue. 
Poi lo condusse con se nella tenda. Il matrimonio si sarebbe celebrato quello stesso giorno. Entrando nella tenda, Due Fucili teneva per mano la 
sensuale Piccola Luna. Ella rimase in piedi al centro della tenda. Si portò le mani alle spalle e tirò i lacci che le reggevano la veste di 
pelle. Quella con un fruscio sordo cadde in terra. Era bellissima, il suo corpo esotico possedeva una sontuosità sconosciuta. Due Fucili stette ad 
ammirarla con il cuore in gola. Ma, ad un tratto, gli occhi dell' uomo bianco guizzarono dal bellissimo corpo nudo dell'indiana ad un punto alle sue spalle. 
