"E di dove sei?" insistette il giovane. "Del Texas" fece il cowboy. "Texas, dici?" si stupì il ragazzo "Accidenti, amico! Sei lontano
da casa, vero? Che ci fai quassù così a nord? Da dove vieni?". Per tutta risposta il cowboy, ingollando il caffé bollente, alzò una mano su una 
spalla e con il pollice indicò dietro di sè. "Oh, capisco!" fece il ragazzo, un po' sconcertato "E dove vai?". Sempre bevendo, il cowboy 
allungò lo stesso braccio e con l'indice indicò davanti a sè. "Eh, già!" sospirò il giovane. Poi il coboy prese la parola: "Di' un po', ragazzo, 
qual è il tuo nome?". "Gli amici mi chiamano Matt, Matt Duncan. E qual è il tuo, cowboy?". "Mi chiamano Mc Thierman". Il ragazzo, come se gli fosse 
stato infilato dell'argento vivo nella schiena, balzò in piedi. "Mc Thierman?!" gridò "John Douglas Mc Thierman, il pistolero?!".  Mc Thierman 
annuì: "Questo è il nome per cui mi giro quando mi chiamano". Matt ora era tutto eccitato, e, nonostante l'aria della notte mettesse i brividi, 
sudava. "Oh, signor Mc Thierman, io... io sono davvero onorato di fare la vostra conoscenza! Sapete, voi siete così famoso, e...". Mc Thierman 
l'interruppe: "Non mi dare del 'Signore', e chiamami pure John. E siediti, perdiana, figliolo, non mi piace guardare la gente dal basso in alto". 
"Oh, certo signor Mc Thierman... ehm... John!", e si sedette accanto al fuoco. Mc Thierman slacciò la coperta dalla sella, e la srotolò. Poi, 
usando quest'ultima come cuscino, si sdraiò vicino al fuoco. "Figliolo" disse rivolto a Matt "Io mi metto a dormire. Cerca di non fare scherzi 
stanotte, e vedi di non disturbarmi". "Oh, si John! No, John! Certo John!" sbuffò affannato Matt tutto trafelato. Poi aggiunse: "Buonanotte, John!". 
Mc Thierman mormorò un: "Buonanotte", poi si addormentò. Il mattino dopo si svegliò con un odore di caffè nel naso. Vide Matt che stava accucciato 
accanto al fuoco, sul quale bolliva la caffettiera. Bevettero insieme il caffè, poi Mc Thierman si alzò e si mise a sellare il cavallo. "Dove 
andrete ora, John?" gli chiese Matt. Mc Thierman, stringendo il sottopancia, gli rispose: "Ovunque qualcuno avrà bisogno delle mie pistole 
e del mio winchester!". Fece una pausa, aggiustando la sella, poi aggiunse: "Ma prima tornerò in Arizona. Passerò da Flagstaff, una mia 
amica ha un saloon laggiù, e mi ci fermerò un po' ". Matt lo scrutò analitico, poi gli disse: "Ma non siete stanco di andare a vendere il 
vostro piombo caldo in giro per l'America?", si fermò un attimo, poi aggiunse: "Sono sicuro che quella vostra amica ad El Paso sarebbe ben 
felice se voi vi fermaste da lei... beh, permanentemente. 
