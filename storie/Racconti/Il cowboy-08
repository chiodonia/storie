La ragazza se ne accorse, e si voltò a guardare. Il cowboy aveva rivisto, appesi ad un palo, il suo fazzoletto, il suo cappello, le
sue pistole. Gli occhi di piccola luna si rattristarono di colpo. Non disse nulla, rimase immobile. Il suo corpo nudo venne scosso da un 
tremito, un brivido le salì su per la schiena. Il bianco la guardò negli occhi. Poi si avvicinò a lei, e allacciandole un braccio dietro le spalle 
le diede un lungo bacio. Dopodiché si avvicinò al palo, e si allacciò il cinturone in vita. Prese il fazzoletto, e se lo annodò al collo. Poi, con 
il cappello in mano, le si avvicinò. "Piccola Luna..." disse, ma lei lo zittì appoggiandogli un dito sulle labbra. Poi fece un passo indietro, 
allontanandosi da lui, e, con la tristzza nel cuore, gli disse: "Va'!". Lui la guardò, grato che avesse capito, ma come con una colpa dentro di 
sé. Avvicinatosi all'apertura del tepee, le disse solo: "Ciao". Si infilò il cappello in testa, ed uscì. Quando fu fuori, Nuvola Bianca lo vide. Non 
appena gli vide addosso i suoi vestiti, capì, e non ci fu bisogno di dire una parola. Il cowboy si diresse verso il suo cavallo in silenzio, e lo 
sellò. Montò in sella, e, solo quando fu sopra al cavallo, Nuvola Bianca gli si avvicinò. "Che mio fratello possa trovare la pace che cerca" - 
disse - "Quando l'avrà trovata, egli sarà sempre il benvenuto fra il nostro popolo" - fece una pausa - "E sotto la mia tenda" aggiunse poi. Il 
cowboy strinse la mano del capo. Fu una energica stretta fraterna. Poi spronò il cavallo con un grido, e si lanciò al galoppo fuori del 
villaggio. Nella prateria lanciò il cavallo ad un galoppo ventre a terra. L'aria fresca sulla faccia lo faceva sentire meglio. Verso sera, in mezzo 
alla prateria, notò il fuoco di un bivacco. Vi si diresse deciso a farsi offrire una tazza di caffé. Quando giunse alla luce del fuoco, venne 
accolto da un winchester spianato su di lui. A maneggiarlo era un giovane sui vent'anni, ancora semisdraiato sotto le coperte. "Ehi, abbassa quel 
cannone, ragazzo!" gridò il cowboy al giovane "Se non ci tieni a ritrovarti un buco in testa"; poi aggiunse: "Vorrei solo una tazza di 
caffè". Il giovane lo scrutò con attenzione per un buon minuto, durante il quale il cowboy rimase ritto sulla sua sella ad aspettare nell'aria gelida 
della notte. Poi abbassò il fucile, balzò in piedi e si accinse a preparare il caffè. Poco più tardi, davanti ad una tazza di liquido nero e 
fumante e vicino al fuoco, il cowboy stava meglio. Il ragazzo prese ad osservarlo attentamente. "E' un po' che ti guardo" disse poi "Come sei 
vestito, le due pistole, la sella del tuo cavallo... Insomma, tu non sei di queste parti, vero?". "Infatti" sospirò il cowboy ingoiando una golata di caffè. 
