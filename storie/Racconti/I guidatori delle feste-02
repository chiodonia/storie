"Giorgio? Giorgio chi?" faceva gigione Santa, "il gommista giù all'angolo?" Così i fratelli Chubbs sghignazzando continuavano ad impiattinare i pacchi dei regali.
D'un tratto il telefonino di Santa annunciò che era arrivato un SMS (inutile dire che il messaggio acustico che dava l'avviso era Jingle Bells.): "Aiuto! Santa Claus, sono in pericolo! Mi richiami per favore? 0380-Batman". Lo sguardo sbigottito, semi nascosto dalla barba argentea 
appena rifatta, preoccupò non poco i Chubbs."Che accade, qualche problema?" "No, nulla, sbrighiamoci per favore la notte è ancora lunga..e io mi faccio sempre più vecchio" In breve fu fuori a cavallo della sua HD, avvolto nella nebbia notturna, accompagnato dal regolare, possente rumore di quei cilindri in armonia tra 
loro come la sezione di fiati di un'orchestra importante.
La scritta sul campanello, con quel buio, era appena leggibile.
"Mr. Batman", recitava con uno stentato carattere scritto a mano. Suonò, attese, il cancello si aprì.
Era nel sottoscala possibile che le agenzie immobiliari non avessero saputo far di meglio per un cliente così famososi trovò a pensare mentre cercava di indovinare gli scalini nel buio più totale.
"Eccoti Santa! Felice di vederti, spero non ti sia scocciato scendere le scale al buio ma sai, qui nel condominio hanno deciso di risparmiare sulla 
luce ed io ricevo poco, ultimamente."
Santa notò una vena di tristezza in quelle ultime parole. "Senti Batman, veniamo al dunque sono in un ritardo terribile, e tu lo sai che notte è 
questa, vero ?" "ma sì, anzi scusami ancora se ho richiesto il tuo aiuto proprio adesso è che non sapevo chi mi potesse dare una mano per 
risolvere il mio problema..." "Mi serviva un costume", continuò poco dopo, "sono dietro ad una gang di 
spacciatori di cocaina, con un nano maligno che mi chiama con disprezzo, giocando col mio nome..BARMAN chi ?..sai, non sono più come ai vecchi 
tempi, ora poi che anche Robin mi ha mollato, e le bollette da pagare ho messo un po' di annunci, ho scritto alla Marvel..mi hanno detto che mi 
faranno sapere, e che comunque quelli della mia generazione sono diventati roba da collezionisti..ho le tasse dietro e hai voglia a spiegare 
che insomma, i diritti dei film e delle videocassette sono finiti per le donnine del mio agente. In poche parole sono nei guai."

