Arrivato al cavallo, vi saltò in sella, e lo spronò in un ventre a terra sulla prateria. Sapeva che c'erano altri indiani in giro. Mentre correva
all'impazzata, gli si pararono d'innanzi, spuntando dalle sterpaglie, altri quattro gallinacci brandendo l' arco e bersagliandolo di frecce. 
Ebbe appena il tempo di voltare il cavallo, e ripiegare sulla sinistra. Ma si alzò un altro gruppo di cinque, e dovette rivoltare il cavallo. Era 
praticamente circondato, con gli indiani tutt'intorno a un centinaio di metri. Non c'era altro da fare che rischiare il tutto per tutto. Spronò 
violentemente il cavallo lanciandolo in una corsa selvaggia, ed estrasse le sue pistole. Redini fra i denti, si chinò basso sul collo del cavallo e 
cominciò a sparare. Sparò due colpi, e altrettanti indiani ricaddero scomparendo fra l'erba. Passò in mezzo alla cortina di shoshones sparando 
altri tre colpi, e tre guerrieri in più raggiunsero le loro celesti praterie. Un colpo, un centro: era un asso ineguagliabile. Ne restavano 
otto, che non avrebbero tardato a raggiungere i loro cavalli ed inseguirlo. Voltò la bestia, e tornò alla carica. Questa volta fece 
scartare sulla destra il mustang prima di raggiungere gli indiani. Dopodiché, lasciandosi cadere di lato e tenendosi con le ginocchia al 
garrese, fece capolino con la testa e le pistole da sotto il collo del cavallo e sparando con la consueta micidiale precisione, ne caddero altri 
quattro. Superato il gruppo, mollò la presa sul garrese con le gambe, e si lasciò cadere in terra. Con un'agile capriola era in ginocchio, girato 
verso i guerrieri shoshones. Nello stesso istante, dalla sua colt di destra partì un'altro confetto calibro 45 che andò a conficcarsi nella 
fronte di uno dei quattro rimasti, aprendogli un terzo occhio fra gli altri due. Proprio mentre stava alzando la colt di sinistra per fare 
fuoco, una freccia lo raggiunse alla stessa spalla. Sentì entrare la punta nelle carni, e poi provò un dolore fortissimo. Fece per sparare 
all'arciere con la colt ancora saldamente impugnata nella destra, ma il cane scattò con un "click" metallico a vuoto sul tamburo: aveva finito i 
proiettili. Chiamò il cavallo con un lungo fischio, raccolse da terra la pistola che gli era caduta quando aveva perso la prensilità alla mano 
sinistra, e corse verso il destriero. Correndo a zig-zag evitò le frecce che si conficcavano in terra a meno di un metro da lui. Quando il cavallo 
lo raggiunse, eseguì un movimento fantastico. Mollò le pistole, con la destra estrasse con un ampio gesto il winchester dalla sella e 
contemporaneamente si voltò. Sempre col fucile in movimento in aria, lo spianò appoggiandosi all'avambraccio sinistro piegato e fece fuoco. Poi lo 
ricaricò facendolo volteggiare e azionando la leva dell'otturatore, si appoggiò e fece ancora fuoco. Così caddero altri due indiani. Il terzo 
era ormai vicinissimo a lui, brandendo pericolosamente il tomahawk. 

