Santa si sentiva a disagio, non solo per la tremenda puzza di sardine che promanava dal monolocale. "Che brav'uomo, però osserva anche la tradizione della vigilia...", pensò quasi con tenerezza. Ma si riprese subito: "Ascolta Batman, se è di soldi che hai bisogno, dimmi quanto ti serve,
vedrò di fare il possibile, ma non so come potrei aiutarti altrimenti." "No, affatto, non è di questo che si tratta..è che mi serve il tuo costume!"
"Cosa ?"
"Sì, hai capito bene, proprio il costume che indossi" "Dimmi che stai scherzando sarebbero capaci di licenziarmi se andassi in borghese' a consegnar regali" Batman si passò la mano tra i capelli neri impomatati. Brillantina anche lui, ma colore diverso. La mano si unse leggermente. Guardò Santa, poi 
emise un forte sospiro: "Lo sai che non sono mai stato il tipo che chiede favori, piuttosto li ho sempre fatti, non ti pare?" Claus assentì con convinzione.
"E' il primo che ti chiedo, e sarà anche l'ultimo, te lo prometto, ma non mi dire di no ora, fai conto che sia il tuo regalo di Natale per me" L'altro lo fissò a lungo a braccia conserte, aveva una piega incerta agli angoli della bocca e lo sguardo di chi si trattiene ma avrebbe voglia di 
spingersi oltre. Batman ricambiò lo sguardo abbassando leggermente il capo ed imbastendo un sorriso: "ho anche scritto la letterina a Babbo Natale" Santa gli puntò addosso l'indice inguantato di rosso: "Non farlo mai più!" "..che cosa? la letterina?"
L'altro alzò gli occhi al cielo: si chiese come poteva una mente così mediocre aver incastrato così tanti delinquenti poi si rispose che semplicemente era invecchiato: pareva stanco, arreso, anche se il suo aspetto esteriore non tradiva alcun segno di cedimento. Ebbe pena per lui 
e si raddolcì un poco. Si schiarì la voce prima di proseguire: "Non mi chiamare mai in quel modo, lo sai che lo odio e per la letterina, che vuoi che ti dica? Non ti facevo proprio il tipo ma l'hai fatto davvero o mi stai prendendo in giro?"
"Certo che l'ho fatto davvero, perché dovrei mentire proprio a te?!"
"Già perché? Hai ragione, scusami è che bah, lascia perdere! Piuttosto, forza: spiegami un po' a che diavolo ti servirebbe questo costume tarlato?" Batman lo guardò sospettoso: c'era qualcosa che non lo convinceva: "e da quando sarebbe tarlato il tuo costume? Scommetto da quando te l'ho chiesto io in prestito"
"Come come? Ahh, Bat, ascolta", diede una rapida occhiata all'orologio 
