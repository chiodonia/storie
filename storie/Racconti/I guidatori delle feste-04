Cartier al suo polso, "è l'una passata ed io sono ancora qui con te a parlare di tarli e letterine a 'Babbo Natale' Si lasciò sprofondare
nella poltrona consunta di pelle nera, l'unica del modesto salottino, e concluse: "Dammi una sola buona ragione perché io dovrei rischiare il culo 
per te. Una sola."
Batman iniziò a torcersi le mani in preda ad evidente difficoltà: "Quella gang di trafficanti che ti dicevo sai, loro ormai mi conoscono bene e se 
l'aspettano di vedermi arrivare, e ormai i miei metodi sono un po' antiquati devo inventarmene ogni volta di nuovi e non sempre è facile. Il 
travestimento è un'idea che mi è venuta in mente oggi pomeriggio". Si fermò per alzarsi e dirigersi verso la piccola cucina da dove tornò con un 
generoso bicchiere di whisky. "Ne vuoi un goccio?..ma so che non bevi in servizio" "Esatto, non bevo, grazie. Vai avanti Bat, che qui si fa 
mattino"
"Sì sì, dicevo uhmmm se mi travesto con il tuo costume in questo periodo non potranno mai sospettare di me, con tutti i Babbi Santa Claus che ci 
sono in giro potrei agire indisturbato e coglierli con le mani nel sacco" A Santa però non quadrava qualcosa: "Ma ti ricordo che con il mio costume 
non puoi volare, lo sai anche tu, vero?..La slitta non te la posso dare, quella scordatela, e delle renne neanche a parlarne, non so nemmeno dove 
sono ora, credo in qualche villaggio turistico del Peloponneso" "Non mi servono slitta e renne, ed è qui che il mio piano si dimostra 
geniale!" L'uomo si mosse irrequieto sulla sedia: "sotto avrò il mio costume!", esclamò a bassa voce. Santa si avvicinò con l'orecchio: "Bat, 
se bisbigli così mi stimoli solo la vescica" "Dicevo che sotto indosserò il mio solito costume, il tuo servirà per mascherare il mio".
"Mi spieghi allora per quale accidenti di motivo non puoi usarne uno qualsiasi, di quelli che compri ai grandi magazzini?"
Batman sorrise. Lento. Uno di quei sorrisi che partono da lontano ma che sanno arrivare sempre a destino. "Lo sai perché."
"No che non lo so, dimmelo."
"Lo sai, Santy, dai..vuoi solo sentirtelo dire"
Claus serrò le mascelle, facendo appello a tutta la sua pazienza, quella notte messa a dura prova: "Avanti, illuminami. Ti prego."
"Mi hai spiegato una volta della straordinaria capacità del tuo costume" Silenzio.
"Sì? E che ti ho detto?"
"Non ti ricordi davvero?"
"No, Bat, davvero" Un sospiro. "Poi devo prendere la pastiglia per la pressione", pensò tra sé.
"Che il tuo costume rende più buoni tutti coloro che lo vedono."

