Avreste una a casa, un camino caldo, un tetto sulla testa... Insomma, una vita". Mc Thierman smise di aggiustare i finimenti, e si girò a guardarlo,
ghiacciandolo con il suo sguardo. Poi gli disse: "La mia casa sono il deserto e le praterie, il mio camino è un fuoco di bivacco ed il mio tetto 
è il cielo d'una notte stellata. La mia vita siamo il mio fucile, il mio cavallo ed io". Matt sorrise: "E' una bella vita... Io invece non so che 
farò! Non ho idea di dove andrò!". Mc Thierman, infilando il morso al cavallo: "Beh, il mondo è grande. Sono sicuro che un posto dove andare lo 
troverai, prima o poi". Matt, con la testa ciondolante di lato e le mani attaccate alla fibbia del cinturone, osò: "Beh, io stavo pensando, John... 
ecco, io pensavo che forse potrei venire con voi...". Mc Thierman, legando la coperta arrotolata ai lacci della sella, lo freddò: "Non ci pensare 
neppure!". Matt insistette: "Io non ho nulla da fare. Sono senza casa e senza lavoro. So sparare bene, e so cavalcare meglio. Potrei almeno 
guardarti le spalle...". Mc Thierman sbuffò. Infilò il piede nella staffa, e montò in sella. Poi, dall'alto del cavallo, con le redini in mano: 
"Avanti, salta in sella!". Matt sorrise. In un attimo sellò il suo cavallo, raccolse tutta la sua roba, coprì il fuoco, e balzò in groppa al 
cavallo. Poi, rivolto a Mc Thierman: "Dove si va, John?". Mc Thierman tirò un sigaro fuori dalla tasca del gilet. Strappò coi denti il fondo e lo 
sputò, poi  diede fuoco ad un fiammifero ed accese il tabacco. Guardò Matt, con il sigaro in bocca, poi guardò verso l'orizzonte sconfinato 
della prateria. "Verso l'Arizona!". Spronò il cavallo, e partirono al galoppo. E così, si diressero all'orizzonte, verso la luce del mattino.    
        
