Un giorno le lepri si riunirono a consiglio e incominciarono a lamentarsi dei disagi della loro vita.
- Povere noi! - dicevano. - Gli uomini, i cani, le aquile sono la nostra rovina. 
Non parliamo poi di tutte le altre bestie feroci! E meglio farla finita una buona volta, 
piuttosto che vivere sempre in preda allo spavento. Emigriamo dunque nell'isoletta deserta 
che c'è in mezzo allo stagno. Speriamo di riuscirci...
E tutte insieme si misero a correre verso lo stagno.
Le rane, udendole arrivare, si tuffarono spaventate nell'acqua.
Un momento! - gridò allora una delle lepri alle compagne.   
Aspettate! Se non sbaglio, la vita delle rane dev'essere ben peggiore della nostra, 
perché esse hanno paura di tuffo, persino di noi...

