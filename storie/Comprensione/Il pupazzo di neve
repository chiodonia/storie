È la vigilia di Natale. 
Lucia salta giù dal suo lettino e si precipita alla finestra. Rimane a bocca aperta: tutto è bianco, ricoperto di un soffice strato di neve!
Corre subito a svegliare mamma, papà e Tommaso.
In poco tempo sono tutti in giardino.
Mentre Lucia e Tommaso sistemano i bottoni sul pancione del pupazzo di neve, la mamma e il papà avvolgono una sciarpa a strisce intorno al suo collo.
Una carota… ed ecco il naso!
Un ramoscello e la bocca è fatta.
Due sassi neri come occhi e un bel berretto verde in testa.
