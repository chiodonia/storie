Daniele è in montagna con i nonni. Ha portato con sé il suo nuovo bob e non vede l’ora di poterlo provare.
Non appena smette di nevicare, si dirige insieme ai nonni in cima alla collinetta dietro casa, trascinando il bob con la corda.
Dall’alto la discesa sembra ripida. “Forse è meglio non fidarsi ad andare da solo per la prima volta” pensa Daniele, così chiede al nonno di accompagnarlo. Che bello! Che velocità!
Seconda discesa, in compagna della nonna. “È giusto che provi anche lei” pensa il bambino. “È troppo divertente!” A metà del tragitto però… un gran ruzzolone: Daniele si ritrova sdraiato sulla neve e schiacciato dalla nonna. Sarebbe potuto finire tutto con una bella risata, ma la nonna si è fatta male alla caviglia, così via veloci al pronto soccorso.
Povera nonna, adesso ha la gamba ingessata!
Sarà compito dei due uomini di casa prendersi cura di lei.
