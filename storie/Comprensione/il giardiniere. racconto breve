È autunno e i prati del parco sono ricoperti di foglie secche.
Pino, il giardiniere, le raccoglie con un grande rastrello e le sistema tutte vicino al cancello. Ormai si è formata una vera e propria montagna di foglie!
A un certo punto, vicino al cespuglio, vede un mucchietto di ghiande e sta attento a non toccarle, perché capisce che appartengono a qualche piccolo animale che le ha raccolte con cura.
Pino termina il suo lavoro: ormai tutte le foglie sono state raccolte. Sul prato è rimasto solo il mucchietto di ghiande.
Prima di andarsene dal parco, Pino vede uno scoiattolo che si avvicina alle ghiande... voleva controllare che nessuno gliele avesse portate via.
