Luigi è in ospedale: deve togliere le tonsille perché spesso gli vengono un forte mal di gola e la febbre alta.
La mamma e il papà sono seduti vicino a lui.
Stanno tutti aspettando l'arrivo del medico che deve visitare e preparare Luigi per l'intervento. Il bambino ha paura, e nemmeno la collezione di macchinine che ha sul comodino riesce a distrarlo. Quando Luigi sente dei passi avvicinarsi alla porta, chiude gli occhi e spera di trovarsi magicamente nella sua cameretta. Ma quando li riapre vede davanti a sé un uomo vestito di verde con un naso rosso da pagliaccio!
L'uomo offre a Luigi un paio di occhialoni gialli e un naso rosso come il suo, poi, dopo avergli fatto salutare i genitori, lo accompagna in sala operatoria. Durante il percorso gli racconta che dopo l'intervento potrà mangiare tanti gelati.