Nonna Lucia oggi è molto indaffarata: nel pomeriggio, infatti, i suoi nipotini andranno a trovarla. Sistema le mele sulla torta che ha preparato e la mette nel forno. 
Mentre aspetta che la torta si cuocia, si siede sul divano e… si addormenta!
Che guaio! Quando si sveglia, sente un forte odore di bruciato. Corre ad aprire il forno, ma è troppo tardi: la torta è bruciata. Cosa offrirà ai suoi nipotini?
Nonna Lucia si affretta verso la gelateria del paese e acquista una vaschetta di gelato.
Torna a casa appena in tempo per accogliere i suoi nipotini.
