Luigi da qualche ora è in ospedale: sapeva ormai da tempo che avrebbe dovuto togliere le tonsille, perché spesso gli vengono un forte mal di gola e la febbre alta.
Insieme a lui, seduti vicino al letto, ci sono la mamma e ri papà. La loro presenza è importante ma non sufficiente a tranquillizzarlo. Sa che a breve arriverà il medico per visitarlo e prepararlo all'intervento ed è molto preoccupato.
Sul comodino, vicino al letto, ha sistemato la sua collezione di macchinine, ma è così agitato che non desidera nemmeno giocarci. A un certo punto Luigi sente dei passi nel corridoio che si fermano proprio davanti alla sua stanza, così chiude gli occhi sperando di potersi ritrovare magicamente nella sua cameretta. In realtà, quando li riapre vede davanti a sé un uomo vestito di verde con un naso rosso da pagliaccio! L'uomo offre a Luigi un paio di occhialoni e un naso rosso come il suo. Il bambino è strabiliato; saluta i suoi genitori e si affida alle cure del medico pagliaccio che lo accompagna sorridente verso la sala operatoria, raccontandogli di quanti gelati gustosi potrà mangiare una volta tornato in camera.
