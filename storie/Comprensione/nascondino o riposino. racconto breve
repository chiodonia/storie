Suona il campanello di casa e Bruno corre alla porta: i suoi amici sono arrivati per giocare e fare merenda con lui. In giardino, vicino al dondolo, la mamma ha sistemato bibite e patatine. Bruno dà il benvenuto a Simone e Diego; c'è anche Mattia, il fratellino piccolo di Diego, che oggi giocherà con loro. Dopo una merenda veloce, i bambini iniziano a giocare a nascondino: Bruno conta e gli altri vanno a nascondersi. Poco dopo, mentre lui continua a cercare il piccolo Mattia, i suoi due amici riescono a liberarsi e lo aiutano nella ricerca... Dove si sarà nascosto? Di Mattia nessuna traccia! Finalmente la mamma di Bruno chiama i tre bambini e mostra loro il divano, dove il fratellino di Diego sta dormendo serenamente.
I bambini si guardano sorridendo.
