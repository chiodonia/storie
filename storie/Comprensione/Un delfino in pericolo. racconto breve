Il sole sta sorgendo. Michele e il suo fratellino Giovanni sono già in mare sulla loro barca a motore. Superate le boe, Michele getta in acqua le reti e spera che la pesca sia abbondante.
Giovanni continua a muoversi per la barca e a parlare, così Michele non riesce a rilassarsi come fa ogni mattina, ascoltando il rumore del mare... forse non è stata proprio una bella idea invitarlo ad andare con lui. Il bambino si accorge che qualcosa si muove intorno alla loro barca. Sporgendosi capisce che si tratta di un grosso pesce, così avvisa suo fratello. «È un delfino» urla Michele, «forse ci sta chiedendo aiuto! Stai fermo Giovanni, così vediamo se si avvicina di più e cerchiamo di capire di cosa ha bisogno». Il bambino obbedisce al fratello e subito dopo il delfino esce fuori dall'acqua: «Ha un sacchetto impigliato sul muso!» urla Michele e insieme si affrettano a liberarlo. Il delfino, felice, si allontana facendo alti tuffi per ringraziarli.
