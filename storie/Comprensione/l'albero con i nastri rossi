Tra pochi giorni è Natale.
Papà e Mattina montano l’albero di Natale nel salotto, vicino al caminetto.
Nella grande scatola di cartone ci sono moltissime palline colorate, grandi e piccole.
Fabrizio porge le decorazioni al papà, che è salito sulla scala per addobbare la parte più alta dell’albero.
Sulla punta il papà sistema l’angioletto rosso che Fabrizio ha preparato a scuola.

Finalmente l’albero è pronto. Illuminato è proprio una meraviglia! 
Mentre Fabrizio e papà osservano soddisfatti il loro lavoro, il gatto Trilli, attratto dai colori, salta tra i rami dell’albero, facendo cadere molte palline.
Fabrizio piange e il papà sgrida il gatto.
Fabrizio e il papà appendono di nuovo le palline all’albero, ma questa volta si fanno furbi e le attaccano strette strette ai rami con un bel nastro rosso.
Adesso è ancora più bello!
