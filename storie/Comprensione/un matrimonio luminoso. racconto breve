Alessio e Gloria sono finalmente marito e moglie. Fuori dalla chiesa gli invitati lanciano il riso e scattano fotografie.
Mentre il sole sta calando, gli sposi, gli amici e i parenti arrivano in campagna per cenare insieme e festeggiare. L'orchestra ha cominciato a suonare.
Alcuni amici degli sposi consegnano loro un grosso pacco: lanterne cinesi! Nel buio della sera le lanterne volano illuminando il cielo... che spettacolo! Ma a un certo punto, spinta dal vento, una lanterna si incastra tra i rami di un albero. Potrebbe essere pericoloso, l'albero potrebbe prendere fuoco.
Così Alessio prende la canna dell'acqua, che fortunatamente si trova sotto la pianta, e bagna la lanterna che si spegne rapidamente. Lo sposo è bagnato, ma l'albero e la festa sono salvi!