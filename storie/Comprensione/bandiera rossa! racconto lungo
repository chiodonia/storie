Mario è un bagnino. Il suo posto di lavoro è la spiaggia. È molto conosciuto e i bambini pensano che sia un supereroe: quando entrano in acqua sanno che, in caso di pericolo, lui interverrà per portarli in salvo.
Oggi il mare è molto agitato: alte onde minacciose si infrangono sulla riva. Mario sa che nessuno potrà entrare in acqua perché è troppo pericoloso. Mentre pianta la bandiera rossa sulla riva, è sicuro che i bambini resteranno molto delusi e andranno a chiedergli di poter almeno giocare sul bagnasciuga.
Ben presto un gruppo di bambini con la faccia sconsolata gli si avvicina e il bagnino, vedendoli così imbronciati, si sforza di pensare a qualche nuova attività da proporre loro. Pensa e ripensa, finalmente l'idea arriva: distribuisce a ognuno di loro una pistola ad acqua e, dopo aver mostrato dove poterla caricare, la battaglia ha inizio!
I bambini cominciano a spararsi l'acqua addosso, rincorrendosi, scappando e nascondendosi dietro a sdraio e ombrelloni.
II bagnino è contento che i bambini si divertano: hanno scoperto un nuovo gioco e hanno dimenticato la bandiera rossa.
