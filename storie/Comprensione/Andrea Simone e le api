Simone e Andrea giocano con le racchette nel giardino dei nonni.
All’improvviso Andrea lancia la pallina troppo in alto, tra i rami di un grande albero. La palla rimane incastrata, allora i due bambini decidono di arrampicarsi per riprenderla.
Simone sale sulle spalle di Andrea e raggiunge il ramo più basso. Mentre si allunga per prendere la pallina, vede davanti a sé uno sciame di api; si spaventa e cade giù dal ramo.
Insieme ad Andrea corre verso la casa dei nonni; velocemente raggiungono la porta di casa e si rifugiano spaventati tra le braccia del nonno.
