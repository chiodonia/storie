Alessio e Gloria sono finalmente marito e moglie.
Escono dalla chiesa felici ed emozionati e si tuffano nella folla di parenti e amici che li abbracciano, lanciano il riso e scattano fotografie. La cerimonia è terminata, il sole sta calando, lasciando il posto alla luna... è ora di festeggiare!
Gli sposi e gli invitati giungono con le auto in un bel casolare di campagna: i tavoli sono imbanditi di prelibatezze e l'orchestra ha cominciato a suonare.
Prima del taglio della torta, un gruppo di amici consegna agli sposi un grande pacco: lanterne cinesi.
Ormai è scesa la sera: le lanterne cinesi prendono il volo e illuminano il cielo... che meraviglia!
Improvvisamente però, un colpo di vento spinge una lanterna tra i rami di un albero... che pericolo! Dopo un primo momento di smarrimento, Alessio, spinto dalle incitazioni di tutti, si guarda attorno per trovare una soluzione. Per fortuna proprio sotto l'albero c'è una lunga canna dell'acqua, così lo sposo dirige il getto verso l'alto, colpendo la lanterna che velocemente si spegne.
L'albero è salvo, lo sposo è bagnato ma tutti applaudono e la festa può continuare!