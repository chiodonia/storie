Oggi nella classe della terza B arriverà un nuovo compagno.
La maestra Laura è emozionata perché è sa che Paolo è un bambino speciale e spera che venga accolto bene dai suoi compagni.
Non appena i bambini si sono seduti ai loro banchi, ecco che Paolo arriva, accompagnato dai suoi genitori. La maestra Laura gli va incontro e gli presenta uno a uno i suoi compagni. Nell’aula c’è silenzio: tutti sono incuriositi da Paolo e dalla sedia a rotelle che gli permette di muoversi; Paolo non può camminare come tutte le altre persone.
Finalmente arriva l’intervallo: i bambini prendono la palla per uscire a giocare e con gentilezza invitano i loro nuovo compagno. Paolo è un po’ imbarazzato perché sa di non poter giocare a pallone. Fortunatamente Marta capisce la situazione e, con un grande sorriso, propone a tutti una partita a carte.
La maestra Laura osserva la scena da lontano e sorride soddisfatta: sapeva che i suoi alunni avrebbero saputo accogliere Paolo.
