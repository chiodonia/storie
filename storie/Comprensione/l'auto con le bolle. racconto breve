Tommaso accompagna il papà a lavare la macchina che è sporca di fango. Mentre sono in coda per entrare nell'autolavaggio, Tommaso si accorge che è entrata un'ape in macchina, così lui e il papà abbassano i finestrini per farla volare via, e in breve ci riescono. Poi escono velocemente dall'auto perché è il loro turno e la macchina deve entrare sotto i rulli.
Tommaso e il papà osservano l'auto che percorre il tunnel... ma quando esce hanno una brutta sorpresa: la macchina è piena di schiuma perché i finestrini sono rimasti abbassati!
Sbalorditi osservano l'auto piena di bolle e decidono di eliminare la schiuma con l'aspirapolvere. Le persone intorno a loro ridono divertite.
