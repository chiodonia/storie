Fabio è pronto per uscire: zaino in spalla, stivaletti ai piedi e mantella per la pioggia. Infatti ha piovuto tutta la notte e non accenna ancora a smettere. Dopo un saluto veloce alla mamma, è già in strada e si diverte a saltellare tra le pozzanghere.
Arrivato al semaforo rosso si ferma, in attesa di poter passare.
All’improvviso, però, un grande spruzzo lo colpisce e si ritrova così tutto bagnato e sporco di fango.
La macchina che è passata a gran velocità procede senza fermarsi.
Così Fabio, triste per l’accaduto, non sa cosa fare…
