Marta e la mamma scendono velocemente dall'auto. Sono in ritardo: fra qualche minuto inizierà la lezione di nuoto e Marta non ha ancora indossato il costume.
La mamma cammina veloce con il borsone su una spalla, mentre la bambina corre avanti, verso gli spogliatoi.
Marta comincia a cambiarsi, mentre la mamma si riposa su una panca lì vicino. «Mamma, non riesco a trovare la cuffia! Mi aiuti?» Così in due cercano dentro il borsone, ma niente! La cuffia non c'è. Scoraggiata, Marta si siede sulla panca, mentre la mamma corre all'ingresso della piscina per comprarne una nuova. Qualche minuto dopo ritorna con una cuffia gialla e bianca; Marta la indossa corre verso la vasca dove l'aspetta la sua istruttrice.
