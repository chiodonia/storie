Billi la volpe è proprio affamata; da qualche giorno nel bosco piove e i piccoli animali restano al riparo nelle loro tane, così la volpe fatica a trovare il cibo.
Finalmente oggi c’è il sole e Billi si avvia verso la fattoria, sperando di riuscire a catturare un coniglio o una gallina.
Si avvicina silenziosamente al recinto, ma a un tratto arriva la macchina del contadino. Billi si spaventa, si nasconde dietro a un cespuglio e decide di aspettare la notte.