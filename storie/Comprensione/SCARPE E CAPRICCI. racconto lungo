Paolo si è accordato con alcuni amici per andare a giocare a pallacanestro. Vuole provare a indossare le scarpe da ginnastica del suo fratellone, quelle con cui ha vinto tante partite... magari porteranno fortuna anche a lui!
La mamma cerca di fargli cambiare idea, spiegandogli che il suo piede è ancora troppo piccolo e che le potrà usare quando sarà cresciuto... ma niente, Paolo non vuole rinunciare. «E va bene! Mettiti queste scarpe! Io ti ho avvisato: sono troppo grandi, non riesci a camminare bene e tantomeno a correre! Comunque fai come vuoi», gli dice la mamma, stanca di discutere.
Mentre si avvia verso il Campetto dell'oratorio, Paolo sente che effettivamente le scarpe sono troppo grandi, così si ferma per allacciare le stringhe strette strette, sicuro che in quel modo non avrà problemi.
Inizia la partita, ma proprio quando Paolo salta per tirare a canestro... perde le scarpe! I suoi amici ridono divertiti!
