- Buongiorno, mi presento sono TASSO TASSONI, ho deciso di aprire un negozio qui a Boscofreddo, per cui sto passando di casa in casa per lasciare la mia pubblicità.
- Va bene, grazie - disse il Signor Talpa, ritirando il depliant pubblicitario.
- Sa, io vendo di tutto, spazzole, secchi, piatti, scope, persino occhiali - replicò Tasso Tassoni.
- Occhiali, davvero! - sussurrò il Signor Talpa, mentre gli si illuminava il viso - ma a dire il vero a che cosa mi potrebbero servire, sto sempre chiuso in casa! -
- Occhiali, ha bisogno di occhiali. Io ne ho di tanti tipi, di tutte le misure e di tutti i colori - disse Tasso Tassoni.
- Ma vede, io non esco mai di casa - disse la talpa.
- Non c'è problema, ci penso io. Le porterò un bel paio di occhiali fatti apposta per lei. Ci vediamo domani mattina alle dieci, se per lei va bene. - aggiunse il tasso.
Il Signor Talpa non fece in tempo a replicare che Tasso Tassoni era già uscito dalla porta.

