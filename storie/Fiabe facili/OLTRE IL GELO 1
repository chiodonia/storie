Tanto tempo fa viveva un mondo senza sole. Gli abitanti delle città erano
freddi e burberi. La nebbia appannava la loro vista e il freddo gelava i loro 
sguardi. I corvi picchiavano contro i tetti e la pioggia pungeva. Una notte, in 
una locanda di un piccolo paese, giunse un giovane viaggiatore. 
Le finestre della sua stanza riflettevano il grigiore del luogo: il vento 
scioglieva i colori mentre la neve, cadendo, cancellava le strade. Il mattino 
seguente la piazza era in subbuglio: il ghiaccio aveva bloccato le strade e i 
cittadini non potevano fare ritorno alle loro case. La gente era disperata e si 
cercò una soluzione. Un sistema di tubature sotterraneo si rivelò inutile. 
Neanche aumentare il numero degli spalatori servì a qualcosa.
