Spiarono a lungo il pollaio e scoprirono qual era la preziosa gallina, poi costruirono solo per lei
un pollaio più spazioso e più bello in cui la rinchiusero da sola a fare le uova d'oro. Non ebbero
più bisogno di lavorare e diventarono ricchi. Però, man mano che si arricchivano e che la loro fattoria si ingrandiva senza che dovessero lavorare, i due cominciarono a chiedersi perché dovevano stare ad aspettare un solo uovo al giorno e dicevano:
-Certo che un uovo al giorno non è poi tanto! Se ne facesse almeno due!
-Secondo me- dichiarò un giorno il contadino -questa gallina ha un mucchio d'oro nella pancia e noi stiamo qui ad aspettare un piccolo uovo al giorno, mentre potremmo diventare ricchissimi in un momento solo.
Con questo pensiero in testa uccise la gallina che faceva le uova d'oro, ma trovò che dentro era fatta
come tutte le galline. Così, per l'avidità di arricchirsi, perse anche la possibilità di ricevere quanto
aveva ricevuto fino a quel giorno.
