Ciao bimbi! Questa sera la Vostra Lalla vi canterà una bella Ninna Nanna
che ci ha gentilmente inviato un papà: PierBruno Parodi. 
NINNA NANNA DELL'ALFABETO
A è un Anatroccolo che non sa volare 
B è una Banana ancora da sbucciare 
C è una Chitarra suonata con amore 
D è un Desiderio che porto in fondo al cuore 
E è un'Emozione dopo uno spavento 
F è una Farfalla che vola con il vento 
G è un Gelato al gusto di vaniglia 
H è il suono che fa una conchiglia 
I è Immaginare tante cose belle 
L è la Luna in cielo con le stelle 
M è un Momento che dura per la vita 
N è il coraggio di dir Non è finita 
O è un Orsacchiotto con cui puoi giocare 
P è la Paura di volersi bene 
Q è un Quadrifoglio trovato per la via 
R è la Rosa più bella che ci sia 
S è un Sogno che puoi realizzare 
T è dir Ti voglio Tanto bene 
U è l'Ulivo colore dell'argento 
V cosa può essere se non il Vento 
Ed eccoci arrivati alla nostra meta 
presentiamo a voi la signora Zeta 
Z come Zucchero per il bimbo mio 
Zucchero è il bene che ti voglio io!


