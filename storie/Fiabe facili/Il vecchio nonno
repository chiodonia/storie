C'era una volta un vecchio nonno che non ci vedeva quasi più, ci sentiva poco e le mani gli tremavano. Qualche volta quando mangiava, la minestra gli cadeva dalla bocca sulla tovaglia e per questo il figlio e la nuora non lo vollero più a tavola con loro. Il povero vecchio fu costretto a mangiare tutto solo, in un angolo presso il camino. Un giorno che le mani gli tremavano più del solito, la scodella gli scivolò dalle mani e si ruppe in tanti pezzi. La nuora lo rimproverò severamente ma egli chinò il capo mortificato e no disse più nulla. La nuora gli consegnò una scodella di legno dicendogli con voce sprezzante: "Questa non la romperete!". Finita la cena il nipotino stava cercando di riattaccare i pezzi della ciotola. I genitori lo videro e gli chiesero cosa stesse facendo. Il bambino rispose che stava attaccando i pezzi della ciotola per dare a loro da mangiare quando sarebbero diventati vecchi. I genitori si guardarono negli occhi commossi e scoppiarono a piangere. Da quel giorno ripresero il nonno a tavola rispettandolo e amandolo sempre di più.
