Luca è un bambino di sette anni, e abita in una strada tranquilla, senza giardini. Un giorno, invece di andare a scuola, Luca decide di andarsene in giro per conto suo. Si trova, così, in una strada con tante case vecchie e vede una piccola porta. Luca la spinge, e la porta si apre. Dietro la porta c'è un piccolo giardino pieno di fiordalisi e di lamponi. C'è anche un albero di fichi. Appoggiata al tronco dell'albero c'è una vecchia bicicletta. Più in là c'è una panchina e una fontana con acqua che scorre. Luca raccoglie un mazzetto di fiordalisi, mangia molti lamponi e tanti fichi con tutta la buccia. Prende la bicicletta e corre come un pazzo attorno ai muri del giardino. Luca pensa di aver trovato un giardino segreto e decide di non dirlo a nessuno.
