C'era una volta la papera Betta, che viveva in una piccola casetta sul laghetto Smeraldino pieno di Ninfee insieme ai suoi due fratellini, tre sorelline, la mamma, il papà e i nonni paperi. Il giorno del suo compleanno decise di andarsene in giro per il mondo: prati, laghetti, fiumi e mari per conoscere nuovi amici. Davanti ad un'enorme torta piena di panna e cioccolata che le aveva preparato la nonna disse " Grazie per la buonissima torta e per tutti i regalini, ma io ho deciso di andare via dal laghetto Smeraldino per un po di tempo perché voglio vedere cose nuove". La mamma paperina scoppiò a piangere e non voleva far partire Betta.
