Ma per fortuna c'era la nostra Pilla magica, che ben riposta nel suo cassetto nella casa incantata dei maghi buoni, era rimasta illesa a quello scempio.
Seppe l'accaduto ed uscì dal cassetto. Si tolse il tappo, volò fuori dalla finestra, e con tutta la forza e l'inchiostro che poteva cominciò pian, piano a colorare di nuovo tutto ciò che trovava. E rosso qua, e verde là, e giallo giù e azzurro su, ecco che tutto tornò ad essere bello e colorato come prima. 
Tutti vollero ringraziare Pilla e per questo le fecero un bellissimo regalo. Con un aereo speciale di prima classe la portarono su un coloratissimo arcobaleno, così da quel giorno poteva rifornirsi di colori tutte le volte che voleva e così tutti i bambini, ma non solo loro, anche i grandi, sarebbero stati sicuri che Pilla non avrebbe mai smesso di colorare il mondo!
