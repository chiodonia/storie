Subito fuori il paese di BOSCOFREDDO abitava il SIGNOR TALPA che, ahimè poiché era un poco miope, stava sempre chiuso in casa e non voleva mai vedere nessuno. Il Signor Talpa faceva il calzolaio e poiché si vergognava del fatto che non riusciva a riconoscere le persone, si faceva lasciare le scarpe da aggiustare fuori dalla porta e poi il mattino seguente, dopo aver fatto il suo lavoro le riponeva nella stessa posizione dove gliele avevano lasciate.
Il Signor Talpa, era molto triste perché non aveva amici.
Un pomeriggio mentre era in casa sentì bussare alla porta.
- Chi sarà mai?- si domandò il Signor Talpa - Io non aspetto visite. -
Il Signor Talpa si avvicinò alla porta, la aprì un pochino per vedere chi fosse e vide un tasso che prontamente si infilò in casa. Il Signor Talpa rimase sbigottito.

