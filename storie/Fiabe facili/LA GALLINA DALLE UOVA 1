Un contadino trovò un giorno nel suo pollaio un uovo tutto d'oro. Pensò di aver visto male, si
avvicinò meglio, lo prese in mano...
-È  proprio d'oro- disse al colmo della gioia - d'oro zecchino!
Prese il prezioso uovo e, con molta cura, lo portò in casa. Anche la moglie rimase dapprima stupita
poi felice disse al marito:
-Siamo ricchi. Abbiamo una gallina che fa le uova d'oro. Non saremo più costretti a lavorare.
-Aspettiamo a essere così sicuri- rispose il marito -può essere un caso. Non sappiamo ancora se 
possediamo una gallina che ci fa le uova d'oro o se questo è piovuto, chissà come, dal cielo.
Il giorno seguente ansioso ed emozionato il contadino entrò nel pollaio. L'uovo d'oro era là, e l'uomo tirò un gran sospiro di sollievo.
-È proprio vero!- gridò quindi alla moglie uscendo di corsa dal pollaio.
-Abbiamo una gallina che fa uova d'oro. Dobbiamo scoprire quale fra le nostre pollastre ci fa le 
uova d'oro, così la separeremo dalle altre e la nutriremo meglio.
