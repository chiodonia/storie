E, prima di riuscire a capire cosa stava accadendo, fu avvolto da un bagliore di luce verde e fu trasportato all'interno della casetta. Qui venne a trovarsi in mezzo a tante simpatiche marionette e all'omino di latta. "Dunque sei a casa!" gli disse il bambino. "Ero sinceramente preoccupato per te, ma vedo che stai bene!". L'omino di latta non ebbe il tempo di rispondere, perché le marionette lo presero per mano per fare un bel girotondo. La marionetta bambina si voltò verso il bambino e gli chiese: "Vuoi unirti a noi?", e lui accettò con gioia. Quando il girotondo fu terminato, egli disse all'omino di latta: "A nome di tutti gli altri bambini, ti voglio dire che ci sei mancato tanto! E voglio anche chiederti scusa da parte dei bambini più cattivi, che ti facevano sempre piangere!".
