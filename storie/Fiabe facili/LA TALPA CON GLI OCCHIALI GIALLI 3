Il Signor Talpa era pieno di dubbi, e si era pentito di non aver rifiutato in tempo. Il mattino dopo puntualmente si presentò Tasso Tassoni con una valigetta. Dentro aveva tanti tipi di occhiali, di tutti i colori, di tutte le forme, di tutte le misure. Ce ne erano di grandi, di piccoli, di lunghi, di tondi, di gialli, di verdi, di rossi, di neri.
- Proviamo questi occhiali - disse Tasso Tassoni alla talpa - Ma le stanno benissimo, sembrano fatto apposta per lei.-
Il Signor Talpa sbatté le ciglia degli occhi due o tre volte, poi andò a vedersi allo specchio e vide un bel paio di occhiali gialli sul suo naso ma soprattutto vide tutto chiaro intorno a lui.
- Che bello - pensò - ora ci vedo bene. E questo colore giallo mi piace molto.
- Li prendo subito - disse al tasso - sembrano proprio fatti per me. Quanto le devo?-
- Le faccio un buon prezzo, 10 ghiande - disse Tasso Tassoni.
- Ecco a Lei, l'accompagno alla porta - replicò il Signor Talpa.

