C'era una volta, nella casa incantata dei maghi buoni, una penna magica che scriveva con tutti i colori dell'arcobaleno. Pilla era la gioia di tutti i bambini, con lei era proprio divertente colorare e scrivere e a seconda dell'umore Pilla ci metteva un colore: ora rosso, ora verde, ora giallo, ora blu
Un giorno scese dalle nuvole un omone cattivo, tutto viola, con le ali rosse come quelle di un pipistrello e decise che tutto il mondo doveva essere grigio e nero. Bastò un colpo d'ali epamtutto diventò grigio e nero: case, parchi, fiori e piante, giostre e automobili, persino le persone avevano delle terribili facce grigie e tristi!!! Che tristezza il mondo così! L'omone cattivo aveva cancellato tutti i colori!
