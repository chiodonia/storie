C'era una volta un gatto curiosone che voleva sapere sempre tutto al mondo. Un giorno, mentre il gatto stava in una foresta, vide un leone che parlava con una pecora.
"Strano" pensò il gatto "chissà perché non la mangia subito" poi, continuando ad ascoltare, sentì che il leone preferiva mangiare solo i gatti.
"Mamma mia, un leone mangiagatti!" disse il gatto e decise subito di scappare via. Purtroppo il leone l'aveva sentito miagolare e lo raggiunse in un baleno.
Ma il gatto furbacchione disse: "Ma io non sono un gatto, in realtà sono un marsupiale australiano che assomiglia ad un gatto. Se mi mangiassi moriresti subito perché, fra l'altro, la mia carne è velenosissima". 
Il leone, tutto muscoli e niente cervello, disse: "grazie tante di avermi avvisato, animale australiano. e scusami se ti ho disturbato.".
"Per carità, è stato un piacere aiutarla... arrivederci e tanti saluti a casa". Concluse il gatto e proseguì per la sua strada pensando che spesso la curiosità fa bene alla salute.
