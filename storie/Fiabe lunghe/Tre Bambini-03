Il cesto contenente i Principini andò ad incagliarsi nella grande ruota, che si fermò.
- Ecco di nuovo quei ragazzacci che buttano sassi contro la ruota del mio mulino - gridò indispettito il mugnaio, e si precipitò fuori con lintenzione di dare a quei monelli la lezione che meritavano; ma quando vide che non erano delle pietre a trattenere il movimento della ruota, bensì un grosso cesto contenente tre meravigliosi bambini, il suo stupore non ebbe limiti.
Chiamò a gran voce la moglie, e poiché, pur desiderandoli, non avevano avuto bambini, decisero senza esitazione di aver cura dei tre piccoli.
Mentre la mugnaia li cambiava attirò lattenzione del marito sugli abitini, su cui era finemente ricamato lo stemma reale.
- Queste creature devono essere di nobile famiglia - disse - conserverò queste fasce e le mostrerò loro quando saranno grandi e vorranno conoscere la propria origine: questi abitini li aiuteranno forse a ritrovare i loro veri genitori.
I bambini crebbero quindi al mulino circondati dallaffetto dei due mugnai, liberi e spensierati come contadinelli.
Erano buoni e affettuosi e soprattutto dotati di eccezionale bellezza. La stella brillava sempre sulla loro fronte, e i capelli doro scendevano in pesanti riccioli sulle loro spalle.
Un giorno destate particolarmente afoso, la mugnaia pregò il marito di condurre i bambini in città e di far tagliare loro i capelli, perché, secondo lei, essendo tanto lunghi e folti, facevano soffrire loro maggiormente il caldo.
Il barbiere però, quando ebbe tra le mani i capelli dei piccoli, dichiarò di non essere in grado di svolgere il lavoro: il mugnaio avrebbe dovuto condurli da un orefice, perché non erano capelli quelli che ornavano le testine dei bambini, ma veri e propri fili doro.
E fu così che il mugnaio stupefatto se ne tornò a casa custodendo con cura sotto la giacca un involto contenente i preziosi riccioli.
- Lorefice voleva comperarli - disse alla moglie quella sera - ma io ho pensato di portarli a casa e di custodirli per i bambini insieme agli abitini che indossavano quando li abbiamo trovati: forse saranno daiuto per far loro ritrovare la propria famiglia.
I bambini crebbero e divennero dei giovinetti bellissimi e forti, dal carattere deciso e dallintelligenza vivace.
