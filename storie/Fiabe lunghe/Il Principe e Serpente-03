Tuttavia si armò di coraggio ed andò dal Duca a formulare la sua richiesta.
Il nobiluomo, dopo un attimo di sbigottimento, combattuto tra il desiderio di gridare che mai e poi mai avrebbe permesso alla sua unica figlia di sposare un serpente, e la necessità di non offendere il suo Sovrano, si trasse dimpaccio mandando a chiamare la fanciulla e lasciando a lei ogni decisione.
Entrò quindi la piccola Duchessa ed il Re non poté suo malgrado fare a meno di pensare che quel pazzo di suo figlio aveva ragione di voler sposare una creatura così bella, sottile e delicata.
Con sua grande meraviglia, non appena fu informata di tutto, la fanciulla non diede alcun segno di paura o di ripulsa, ma si limitò a dichiarare che avrebbe sposato il Principe Serpente, a patto però di trovare, lindomani, un ponte di cristallo che collegasse le sue finestre con le proprie e che attraverso questo ponte un cocchio trainato da quattro cavallini bianchi si recasse a prenderla, per portarla al palazzo reale.
Il Re se ne tornò al castello con il messaggio, ma, con sua grande meraviglia, il Principe Serpente non lo interpretò come un rifiuto, anzi se ne andò tutto allegro a dormire.
E lindomani i primi raggi del sole illuminarono, traendone bagliori, uno splendido ponte di cristallo che collegava, alto nel cielo come un arcobaleno, gli appartamenti del Principe Serpente con quelli della piccola Duchessa, al di là della vallata.
E subito dopo si udì uno scampanellio e un minuscolo cocchio dargento, tirato da quattro cavallini bianchi, percorse il ponte, e si fermò sulla terrazza della fanciulla.
Subito il Duca e la Duchessa si strinsero intorno alla figlia, pregandola di rifiutare quel terribile matrimonio, anche se i patti erano stati rispettati, ma la fanciulla fu irremovibile.
Trattenendo le lacrime, dichiarò che avrebbe mantenuto la parola data e, dopo aver abbracciato i genitori angosciati, salì sulla carrozza, pronta ad affrontare quel matrimonio pieno di incognite.
Le nozze avvennero in forma strettamente privata e dopo una breve cerimonia gli sposi si ritirarono nei loro appartamenti.

