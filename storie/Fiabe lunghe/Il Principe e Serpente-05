Quando però le chiesero se conoscesse quel giovane, la Principessa negò, e disse che era stata colpita unicamente dalla sua bravura.
Il giorno seguente il Principe Serpente dichiarò alla moglie che si sarebbe presentato alle gare tutto vestito di rosso, ripetendole la raccomandazione di non tradirsi.
Anche questa volta ella non gli staccò gli occhi di dosso e fu poi sottoposta ad una serie di affettuose domande da parte dei Sovrani, ma negò sempre di conoscere quel giovane tanto elegante e abile con le armi.
- Non so chi sia e non mi interessa - ripeteva - a me interessa solo il mio Serpente.
Il terzo e ultimo giorno il Principe Serpente si presentò al torneo tutto vestito di bianco.
Era veramente splendido sul suo cavallo, e tutti notarono che la Principessa non aveva occhi che per lui.
Al termine delle gare il Cavaliere sconosciuto si inchinò alla Principessa e le gettò un fiore, che questa afferrò, ringraziando con un sorriso.
I Sovrani allora ripresero a tempestarla di domande, assicurandole che avevano a cuore la sua felicità perché lamavano come una figlia e ritenevano che fosse giusto che esprimesse i suoi sentimenti verso un nobile Cavaliere.
- Proprio non vuoi dirci chi è quel giovane, figliola? Noi dobbiamo saperlo! Non nasconderci nulla, sai che agiamo così per il tuo bene!
Le loro domande erano così insistenti che la fanciulla non seppe più mantenere il silenzio: gridò loro piangendo che quel giovane era il loro figliolo, il Principe Serpente, ma che, costringendola a svelare il suo segreto, lavevano perduto per sempre.
Corsero infatti negli appartamenti del Serpente, ma le stanze erano deserte.
Disperata, la fanciulla fuggì dal palazzo,dicendo che andava alla ricerca dello sposo perduto e che non sarebbe ritornata fino a che non lavesse ritrovato.

