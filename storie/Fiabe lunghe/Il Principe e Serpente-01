Cerano una volta, in un paese lontano, un Re ed una Regina, che, benché possedessero enormi ricchezze e fossero amati dai propri sudditi, erano profondamente infelici.
Da molto tempo desideravano un bambino, ma, sebbene avessero consultato i più illustri medici del reame, nessun erede era giunto ad allietare la vita del castello.
Un giorno, mentre la Regina passeggiava in giardino, fu avvicinata da una vecchina che le chiese lelemosina.
Subito la buona Sovrana le donò alcune monete doro e si interessò ai mali della donna, promettendole il suo aiuto per alleviare i problemi derivanti dalla povertà e dalla vecchiaia. La vecchina le sorrise e le rispose:
- Visto che siete così generosa, mia Regina, anchio voglio fare qualcosa per Voi e prometto che presto il Vostro più grande desiderio verrà esaudito e avrete un bambino.
La Regina rientrò al castello riconfortata, e la vecchina proseguì la sua passeggiata per i viali del giardino reale; di lì a poco, però, incontrò il Re, il quale, colto in un momento di malumore, non solo rifiutò di farle lelemosina, ma chiamò addirittura le guardie per cacciare lintrusa dai giardini del castello.
Mentre veniva trascinata via la vecchina gridò, rivolta al Sovrano:
- Vi pentirete della Vostra cattiveria e del Vostro egoismo, Maestà! Avrete sì un figlio, come ho promesso alla Regina, ma non sarà un bimbo, sarà un serpente.
